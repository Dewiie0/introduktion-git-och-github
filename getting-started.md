# Kom igång

> Del 1 av 3 i guiden [Arbeta med GitHub Desktop](working-with-github-desktop.md)

I denna del ska ni skapa ert repository och bjuda in alla projektmedlemmar till
det. Efter det ska ni se till att alla har klonat (dvs. laddat ner) ert
repository så alla kan börja versionshantera, vilket sker i nästa del.

## Steg 1: Skapa ett nytt repository

❕Detta görs av **en** projektmedlem.

För att skapa ett nytt repository går ni in på [Create a new
repository](https://github.com/new). Välj ett namn som reflekterar er
projektidé. Ni kan hoppa över att fylla i en beskrivning. Sedan **måste** ni
ange ert repository som *Public* (annars kan vi inte granska det senare).
Slutligen så bockar ni i "Add a README file" och "Add .gitignore" (ni kommer
behöva välja en mall i detta fallet, sök bara på ert programmeringsspråk, t.ex.
`python`, `java` eller `c++`). Slutligen kan ni även hoppa över valet av licens.

[Skärminspelning: skapa ett nytt repository](assets/V01-create-repository.mp4)

## Steg 2: Bjuda in projektmedlemmar

❕Detta görs av **en** projektmedlem (samma medlem som i steg 1).

För att bjuda in dom andra projektmedlemmarna går ni in på adressen
`https://github.com/ANVÄNDARNAMN/REPOSITORY/settings/access` (ersätt det i
versaler mot ert användarnamn och repository). Detta kräver att alla har
registrerat sig först. Därefter kommer dom som blivit inbjudna att få ett mail
med mer information.

Ni kan inte gå vidare till Steg 3 föränns ni blivit inbjudna till ert
repository.

[Skärminspelning: bjuda in projektmedlemmar](assets/V02-invite-collaborators.mp4)

## Steg 3: Klona ert repository

❕Detta görs av **alla** projektmedlemar.

I detta steget kommer ni behöva starta GitHub Desktop. Om det är första gången
ni startar detta så kommer ni presenteras med ett par alternativ (stora knappar
till vänster). Välj "Clone a Repository [...]" och nu kan ni välja fliken
"GitHub.com" och logga in (om ni inte redan är inloggad). Därefter söker ni upp
ert repository och väljer det, observera att ni längre ner ser "Local Path",
det är den mapp där ert repository kommer befinna sig. Det är även denna mapp
som ni nu kommer arbeta från. Välj nu "Clone".

[Skärminspelning: klona ert repository](assets/V03-clone-repository.mp4)

## Färdig

Nu bör alla lyckats få ert repository på sin dator så att ni nu kan [Börja
versionshantera](how-to-version-control.md).
